"Sky Hunter" kravspecifikation

Spelets huvudkaraktär är ett flygplan som visualiseras från ovansidan och kan röra sig åt höger, vänster, ner, upp på skärmen med en konstant hastighet. Flygplanet kan skjuta projektiler som rör sig i rak linje från flygplanets nos uppåt på skärmen i konstant hastighet. Det finns ingen begränsning hur många projektiler som kan finnas på skärmen men det behöver vara en fördröjning för att avfyra nästa projektil efter att man har avfyrat den föregående. Man har tillgån till ett oändligt antal projektiler.

Fienden består av meteoriter som faller mot flygplanet, från skärmens ovansida och nedåt. Dessa är slumpvis placerade på skärmen, faller med en varierande hastighet och kan falla rakt ner såväl som med en lätt lutning åt respektive sida av skärmen. Det skall finnas mindre meteoriter som förstörs av ett enda skott och det skall finnas lite större meteoriter som kräver flera skott. Vid spelets början ska det placeras relativt få meteoriter men dessa ska öka i antal i takt med att speltiden ökar för att göra spelet successivt svårare, tills det blir omöjligt. 

I spelet ska det finnas powerups som man kan ta genom att flygplanet kolliderar med dessa. Dessa power ups ska sporadiskt dyka upp slumpvis på skärmen med jämna mellanrum och röra sig på liknande sätt som meteoriterna. Bland tillgängliga powerups skall det finnas en vapenuppgradering som gör att man skjuter dubbla projektiler sida vid sida, vapenuppgradering som gör att tiden mellan skotten reduceras (man får förbättrad fire rate) samt extraliv. Extraliv skall vara den ovanligaste bland powerups.

Spelet startar med 3 liv. När antal liv = 0 är spelet slut och det skall stå "game over" på skärmen. Varje kollision med en meteorit gör att spelaren förlorar ett liv och meteoriten i fråga förstörs. När spelaren förlorar ett liv förlorar man även samtliga vapenuppgraderingar, om man har några.

Spelet går ut på att samla poäng, vilka baseras i första hand på antal meteoriter man har skjutit ner men även den tiden man har spelat. De meteoriter som kräver flera skott skall ge en lite högre belöning jämfört meteoriter som kräver ett enda skott för att förintas. Vid game over skall antalet poäng man har samlat ihop visas. Man skall kunna ange sitt namn och få sina poäng sparade när spelet avslutas. När spelet startas skall en high score lista visas upp med top 10 namn med respektive poäng. 